11. 1.

Rure puer verno primum de flore coronam
Fecit et antiquis imposuit Laribus.

Rure etiam teneris curam exhibitura puellis
Molle gerit tergo lucida vellus ovis.

Hinc et femineus labor est, hine pensa colusque,
Fusus st apposito pollice versat opus:

Atque aliqua adsidua textrix operata Minervae
Cantct et applausu tela sonat latere.

Ipse quoque inter agros interque armenta Cupido
Natus et indomitas dicitur inter eques.

Illic indocto primum se exercuit arcu:
Ei mihi, quam doctas nune hebet ille manus!

Nec pecudes, velut ante, petit: fixisse puellas
Gestit et audaces perdomuisse viros.

Hic iuveni detraxit opes, hic dicere iussit
Limen ad iratae verba pudenda senem:

Hoc duce custodes furtim transgressa iacentes
Ad iuvenem tenebris sola puella venit

Et pedibus praetemptat iter suspensa timore,
Explorct caecas cui manus ante vias.

A miseri, quos hic graviter deus urget! At ille
Felix, cui placidus leniter adflat Amor.

Sancte, veni dapibus festis sed pone sagittas
Et procul ardentes hinc precer abde faces.

Vos celebrem cantate deum pecorique vocate =
Voce: palum pecori, elam sibi quisque vocet.

- Aut etiam sibi quisque palam: nam turba iocosa

Obstrepit et Phrygio tibia curva senc.

Ludite: iam Nox iungit equos, currumque sequuntur
Matris lascivo sidera fulva choro,

' Postque venit tacitus furvis circumdatus alis

Somnus et incerto Somnia nigre pede. .

 

